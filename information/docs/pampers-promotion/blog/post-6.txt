Ամբողջ ճշմարտությունը միանգամյա օգտագործման տակդիրների մասին - !!POSTED



Ինչպես գիտենք այսօր լայն կիրառում ունեն միանգամյա օգտագործման տակդիրները, որոնց օգտակարության և վնասակարության շուրջ բազում վեճեր կան: Ուստի որոշեցինք խոսել դրանց մասին, որպեսզի երիտասարդ մայրիկների համար ավելի հստակ լինի ավագ սերնդին դեմ լինելու պատճառը:

1.Միանգամյա օգտագործման տակդիրների ամենատարածված միֆը դա տղա երեխաների չբերության վտանգն է: Մեր տատիների սիրած խոսքն է. Չի կարելի տղաներին հագցնել միանգամյա օգտագործման տակդիր, ձվիկները շատ են տաքանում և սերմնաբջիջները չեն ձևավորվում: Նախ սեռական զարգացման մասին մինչև 7 տարեկան խոսք անգամ գնալ չի կարող լինել: Բազմաթիվ հետազոտությունների շնորհիվ պարզվել է , որ միանգամյա օգտագործման տակդիրների մեջ ջերմաստիճանը չի գերազանցում 36C , և արդեն մի քանի տղա սերունդ է մեծացել միանգամյա օգտագործման տակդիրներով:

2.Ծուռ ոտքեր: Ծուռ ոտքեր ունենալու, հանգամանքը կապում են տակդիրների օգտագործման հետ: Սակայն գաղտնիք չէ, որ շատ ֆիզոլոգիական երևույթներ կրում են ժառանգական բնույթ, բացառություն չէ նաև ոտքերի ծուռությունը: Ոտքերի ուղիղ լինելը կախված է նաև վիտամին D-ից և ֆիզիկական ծանրաբեռնվածությունից: Նույնիսկ կարող ենք դրական կողմ նշել, ոտքերի լայն հեռավորությունը պաշտպանում է երեխաներին բազմաթիվ կոնքային հոդային հիվանդություններից:

3.Գիշերանոթի օգտագործման հետ խնդիրներ: Ճիշտ է, չի կարելի լիովին բացառել այս խնդրի առկայությունը, սակայն մի փոքր բացտրություն մտցնենք: Գիշերանոթից լիովին օգտվելու տարիքը տատանվում է 22-30 ամսեկան: Շատ դեպքերում երեխան պատրաստ է լինում 15-18 ամսեկանում, ավելի վաղ տարիքում կարիքը չկա, քանզի երեխան լիովին չի գիտակցում պատճառահետևանքային կապը: Սակայն պետք էլ չի բացառել այն փաստը, որ ավելի է դժվարանում երեխաներին բացատրել գիշերանոթի օգտագործման նպատակը:           

Որպես եզրակացություն պետք է հաշվի առնել, որ ոչինչ անվնաս չէ, բացառությամբ բնական բաղադրությամբ իրերից, պարզապես պետք է օգտագործել որակյալ տակդիրներ: