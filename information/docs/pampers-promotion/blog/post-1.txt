Ինչպե՞ս տակդիր ընտրել - Մաս 1 ! POSTED


Երեխաների տակդիրները լինում են տարբեր չափսերի (ըստ քաշի), ձևի և գնի: 
Ինչպե՞ս երեխայի համար լավ տակդիր ընտրել: 
Ինչպե՞ս չափսը որոշել:

Տակդիրների փաթեթի վրա միշտ թվեր կան՝ 3-6 կգ, 4-9 կգ, 9-18 կգ և այլն: Դրանք ցույց են տալիս, թե մոտավորապես ինչ քաշի երեխայի համար է նախատեսված տվյալ նմուշը: Իհարկե՝ դա բավականին պայմանական ցուցանիշ է: Չէ՞ որ երեխաների հասակն ու քաշը տարբեր են լինում: Եվ բացառված չէ, որ նիհար և 7 կգ քաշով, բայց «բարձրահասակ» երեխայի համար հիանալի լինի այն տակդիրը, որը նախատեսված է 3-6 կգ քաշով երեխաների համար: Դա կարելի է հասկանալ միայն փորձելով: 
Ձեզ հավանաբար կհետաքրքրի, թե ինչու են նույն ֆիրմայի, նույն չափի տակդիրների գները տարբերվում: Բանն այն է, որ դրանք պարունակում են տարբեր քանակությամբ և տարբեր որակի կլանիչ նյութեր (աբսորբենտ): Հենց այդ գործոնով է որոշվում տակդիրի արդյունավետությունը: Ավելի թանկարժեք նմուշն ավելի շատ բարձրորակ կլանիչ նյութ է պարունակում, հետևաբար այն ավելի հուսալի է, քանի որ լավ ներծծում է խոնավությունը և առավելագույն հարմարավետություն ապահովում նույնիսկ այն ժամանակ, երբ երեխան նստած է: Բարձր արդյունավետություն ապահովող նմուշների անվանման մեջ կան «էքստրա», «սուպեր» և «պրեմիում» բառերը: